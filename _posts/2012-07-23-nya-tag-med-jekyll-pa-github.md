---
layout: post
title: Nya bloggtag med Jekyll på Github
---

Skomakarens barn. Så brukar vi ofta beskriva våra egna sajter. Jag pysslade ihop min blogg och portfolio med ganska färska PHP-kunskaper, nyförälskad i öppna standarder som [RSS](http://cyber.law.harvard.edu/rss/rss.html), [OpenSearch](http://www.opensearch.org/) etc. Detta var tiden då CSS-tekniker som [sliding doors](http://www.alistapart.com/articles/slidingdoors/) var på tapeten.

Senare entrade [WordPress](http://wordpress.org) scenen, fick ordentlig fart, och gjorde webbpublicering enklare. Allt från utveckling till tester blev mer strömlinjeformade med hjälp av plattformar som [Github](https://github.com/) och molnbaserade driftlösningar.

Idag finns det otroligt många aspekter att väga in vid kravställning, utveckling, drift och underhåll. Detta medför att vi som utvecklare vill göra varje liten detalj till ett eget, perfekt projekt. Tyvärr blir det då väldigt få blogginlägg publicerade med den approachen.

Via Andreas Karlsson fick jag nys om [Jekyll](https://github.com/mojombo/jekyll/), som genererar statiska filer utifrån layouts och innehåll skrivet i (exempelvis) [Markdown](http://daringfireball.net/projects/markdown/). En trevlig detalj är att du kan låta [Github pages](http://pages.github.com/) bygga (generera) och hosta filerna.

Detta gav mig de begränsningar som krävdes för att istället fokusera på det viktiga, innehållet. Jag kunde dock inte hålla mig borta från att mobilanpassa layout och serva enheter med retinaskärmar [lite skarpare grafik](http://davidpaulsson.se/en/webb-design-retina-displays/ "Web design on retina displays").

__Nu i bröllopstider är det mycket att stå i, men håll utkik efter lite mer tekniska inlägg framöver.__