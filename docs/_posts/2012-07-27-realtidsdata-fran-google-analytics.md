---
layout: post
title: Rösta för realtidsdata från Google Analytics
description: I september 2011 lanserades en ny del, Realtid, där du bland annat kan se hur många besökare som är inne på din webbplats just nu.
---

Genom Google Analytics håller vi koll på ett gäng dimensioner och händelser för att förstå hur våra webbplatser används. I september 2011 lanserades en ny del, [Realtid](http://analytics.blogspot.se/2011/09/whats-happening-on-your-site-right-now.html), där du bland annat kan se hur många besökare som är inne på din webbplats just nu.

Detta är intressant för att bland annat kunna se direkt när sociala kampanjer får virala effekter. Men tyvärr finns denna information bara tillgänglig via det grafiska (webb)grässnittet.

Strax efter lanseringen skapades en förfrågan i gruppen för Google Analytics om [tillgång till realtidsdata](http://code.google.com/p/analytics-issues/issues/detail?id=154) via ett API. Den 12 juli 2012 kom en uppdatering av [Google Analytics för Android](https://play.google.com/store/apps/details?id=com.google.android.apps.giant) med en vy för realtid, vilken gav oss hopp. Tyvärr var det inte något API bakom den här implementationen utan istället en webbvy som använder befintlig session.

Till min glädje har Google nu uppmärksammat ärendet och [ber om exempel](http://code.google.com/p/analytics-issues/issues/detail?id=154#c67) på användarfall. __Motivera GA-teamet genom att både stjärnmärka och kommentera [ärendet](http://code.google.com/p/analytics-issues/issues/detail?id=154).__